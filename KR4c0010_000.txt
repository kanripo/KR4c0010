# -*- mode: mandoku-view; -*-
#+TITLE: 李北海集
#+DATE: 2015-08-24 23:45:55.791972
#+PROPERTY: ID KR4c0010
#+PROPERTY: BASEEDITION WYG    
#+PROPERTY: JUAN 提要
<pb:KR4c0010_WYG_000-1a>¶
欽定四庫全書　　　　　集部二¶
　李北海集　　　　　　　别集類一(唐/)¶
　　提要¶
　　　　(臣/)等謹案李北海集六巻唐李邕傳邕事迹¶
　　　　具唐事本傳邕文集本七十巻宋志亦不著¶
　　　　録此本為明無錫曹銓所刋前有荃序稱紹¶
　　　　和徵君刻唐人集初得北海集而餘論之不¶
　　　　言為何人所編大抵皆採摭文苑英華諸書¶
<pb:KR4c0010_WYG_000-1b>¶
　　　　裒而成帙非原本矣史稱邕長于碑頌前後¶
　　　　所製凡數百首今惟賦五首詩四首表十四¶
　　　　首疏狀各一首碑文八首銘記各一首神道¶
　　　　碑五首墓記銘一首葢已十不存一舊唐書¶
　　　　稱其韓公行状洪州放生池碑批韋巨源諡¶
　　　　議為當時文士所重李白東海有勇婦一篇¶
　　　　稱北海李使君飛章奏天庭杜甫八哀詩稱¶
　　　　朗詠六公篇憂来豁䝉蔽趙明誠金石録稱¶
<pb:KR4c0010_WYG_000-2a>¶
　　　　稱唐六公詠文詞髙古今皆不見此集中殊¶
　　　　可惜也劉克莊後村詩話譏其為葉法善祖¶
　　　　作碑貽千載之笑然唐時名儒碩士為緇黄¶
　　　　秉筆不以為嫌不似兩宋諸儒視二教如敵¶
　　　　國此當尚論其世固不容執後而議前且克¶
　　　　莊與真徳秀㳺徳秀西山集中琳宫梵刹之¶
　　　　文不可枚舉克壯曾無一詞而獨刻責扵邕¶
　　　　是尤門户之見不足服邕之心矣巻末附録¶
<pb:KR4c0010_WYG_000-2b>¶
　　　　載新舊唐書邕本傳及贈送諸作而别載文¶
　　　　苑英華所録邕賀赦表六篇題曰糾謬謂考¶
　　　　其事在代宗徳宗憲宗時邕不及見其論次¶
　　　　頗為精審然考彭叔夏文苑英華辨證曰賀¶
　　　　赦表六首類表以為李吉甫作而文苑以為¶
　　　　李邕案邕天寳初卒而六表乃在代宗憲宗¶
　　　　時况文苑於三百五十九巻重出一表題曰¶
　　　　李吉甫又第二表末云謹遣衙前虞候王國¶
<pb:KR4c0010_WYG_000-3a>¶
　　　　清奉表陳賀以聞正與吉甫郴州謝上表末¶
　　　　語同則非邕作也云云是宋人巳經考正編¶
　　　　是集者用其説而諱所自来亦可謂攘人之¶
　　　　善矣乾隆四十一年七月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　總　校　官　(臣/)陸　費　墀¶
#+PROPERTY: JUAN 目錄
<pb:KR4c0010_WYG_000-4a>¶
欽定四庫全書　　　　　集部二¶
　李北海集目錄　　　　　别集類一(唐/)¶
　　巻一¶
　　　賦¶
　　　　日賦¶
　　　　春賦¶
　　　　石賦¶
　　　　鬬雞賦¶
<pb:KR4c0010_WYG_000-4b>¶
　　　　鶻賦¶
　　　　　高適和鶻賦附(并序/)¶
　　　詩¶
　　　　銅雀妓¶
　　　　詠雲¶
　　　　登歴下古城員外孫新亭(亭對鵲河時李之/芳自尚書郎出為)¶
　　　　(齊州製/此亭)¶
　　　　　杜甫同李太守登歴下古城孫員外新亭¶
<pb:KR4c0010_WYG_000-5a>¶
　　　　　附¶
　　　　奉和初春幸太平公主南莊應制¶
　　　　　韋嗣立和初春幸太平公主南莊附¶
　　　　　李嶠和初春幸太平公主南莊附¶
　　　　　李乂和初春幸太平公主南莊附¶
　　　　　宋之問和初春幸太平公主南莊附¶
　　　　　沈佺期和初春幸太平公主南莊附¶
　　　　　邵昇和初春幸太平公主南莊附¶
<pb:KR4c0010_WYG_000-5b>¶
　　　　　蘓頲和初春幸太平公主南莊附¶
　　巻二¶
　　　表¶
　　　　賀加天寶尊號表¶
　　　　賀感夣聖祖表¶
　　　　賀新殿鐘鳴表¶
　　　　賀章仇兼瓊克㨗表¶
　　　　淄州刺史謝上表¶
<pb:KR4c0010_WYG_000-6a>¶
　　　　為濠州刺史王弼謝上表¶
　　　　謝賜遊曲江宴表¶
　　　　謝入朝表¶
　　　　謝書上考表¶
　　　　謝勅書及綵綾表二首¶
　　　　謝賜慰喻表¶
　　　　辭官歸滑州表¶
　　　　進喜雪詩表¶
<pb:KR4c0010_WYG_000-6b>¶
　　　　進文馬表¶
　　　疏¶
　　　　諫鄭普思以方技得幸疏¶
　　　狀¶
　　　　謝恩命遣高將軍出餞疏¶
　　巻三¶
　　　碑¶
　　　　兖州曲阜縣孔子廟碑¶
<pb:KR4c0010_WYG_000-7a>¶
　　　　嵩岳寺碑¶
　　　　五臺山清涼寺碑¶
　　　　泗州臨淮縣普光王寺碑¶
　　巻四¶
　　　碑¶
　　　　大相國寺碑¶
　　　　大雲寺禪院碑¶
　　　　鄭州大雲寺碑¶
<pb:KR4c0010_WYG_000-7b>¶
　　　　楚州淮陰縣婆羅樹碑¶
　　　銘¶
　　　　越州蕐嚴寺鐘銘(并序/)¶
　　　記¶
　　　　石室記¶
　　巻五¶
　　　神道碑¶
　　　　唐贈太子少保劉知柔神道碑¶
<pb:KR4c0010_WYG_000-8a>¶
　　　　左羽林大將軍臧公神道碑¶
　　巻六¶
　　　神道碑¶
　　　　贈安州都督王仁忠神道碑¶
　　　　長安縣尉贈隴州刺史王府君神道碑¶
　　　　桂州長史程府君神道碑¶
　　　墓誌銘¶
　　　　羽林大將軍臧公墓誌銘¶
<pb:KR4c0010_WYG_000-8b>¶
　　　附錄¶
　　　　李邕傳　　　　　　　(石/晉)劉　昫¶
　　　　李邕傳　　　　　　　宋宋　祁¶
　　　　送李邕之任滑臺　　　唐𤣥　宗¶
　　　　同李太守北池泛舟宴髙平鄭太守¶
　　　　　　　　　　　　　　唐髙　適¶
　　　　同羣公十月朝宴李太守宅¶
　　　　　　　　　　　　　　唐髙適¶
<pb:KR4c0010_WYG_000-9a>¶
　　　　陪李北海宴歴下亭　　　唐杜　甫¶
　　　　八哀詩秘書監江夏李公邕¶
　　　　　　　　　　　　　　　唐杜甫¶
　　　送李邕　　　　　　　　　唐李嶠¶
　　遺事¶
　　集評¶
　　糾謬¶
　　　賀赦表六首¶
#+PROPERTY: JUAN 序
<pb:KR4c0010_WYG_000-10a>¶
李北海集序¶
紹和徴君刻唐人集未竟而余就其家索其遺書尚存¶
數十種將竝梓以傳力亦未之逮也初得李北海集而¶
余論定之為之嚆矢北海豪於文者也終始見嫉於時¶
相卒以讒死世論惜之然遇崔湜而不竄遇林甫而不¶
死亦豈得為北海哉而余獨惜姚張猶稱才相乃亦不¶
能容北海豈非子美所稱獨步四十年階之為厲然則¶
北海非死於讒盖死於文也然北海自以直節見重當¶
<pb:KR4c0010_WYG_000-10b>¶
世屢貶竄而名益彰故當世重其文若此不獨以文也¶
傳稱邕有集七十巻而今所存僅六巻曩時所為炤四¶
裔唳九皋者其為湮沒可勝道哉大略邕負氣似長沙¶
好客似信陵豪侈放縱不拘細行似冦萊公而其志大¶
才踈實與文舉相類卒之一死於操一死於林甫先後¶
兩北海若合符節豈不異哉讀孔璋二善之書妻温戍¶
邊之請吾猶為之流涕崇禎庚辰桂月梁谿曹荃題¶
